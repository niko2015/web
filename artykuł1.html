<html>
	<head>
		<title>elfopedia beta</title>
		<a href=file:///C:/Users/Niko/Music/elfpedia%20test%203.html><img src="elfopedia.png" alt="test" width="954" height="280"></a>
		<b>Sposób na Elfa</b>
	<body>
	Sposób na Elfa – powieść dla dzieci autorstwa Marcina Pałasza z 2012 roku 1] opowiadająca o psie imieniem Elf i o jego przyjaźni z rodziną, która przygarnęła go ze schroniska. Powieść zapoczątkowała liczący 7 tomów cykl książek o Elfie (Elfomania) 2]. Jej bezpośrednią kontynuacją jest Elfie, gdzie jesteś?. Lektura szkolna w latach 2017–2021.

<b>Fabuła
Książka opowiada o przygodach psa imieniem Elf.

Odbiór
Książka, jak i jej kontynuacje, zostały opisane jako „cieszące się znaczącym zainteresowaniem czytelników” 6].

Nagrody
Książka zdobyła wyróżnienie w Konkursie Książka Roku 2012 Polskiej Sekcji IBBY 5]. W 2013 roku powieść otrzymała Nagrodę Literacką im. Kornela Makuszyńskiego.

Lektura
W 2017 książka trafiła na listę lektur szkolnych Ministerstwa Edukacji Narodowej klasy I–III. Została z niej usunięta w 2021 bez podania powodu. Usunięcie książki z listy lektur nie zostało wyjaśnione przez MEN, i zostało skrytykowane przez autora, część rodziców i nauczycieli, którzy uważali książkę za nowoczesną i związana z celami edukacyjnymi (empatii ze zwierzętami). Pojawiły się spekulacje, że książkę usunięto z powodu tytułu wywołującego skojarzenia z literaturą fantasy b] c] 12].

Recenzje i analiza
W 2013 w kontekście przyznania książce nagrody Makuszyńskiego Mariola Talewicz, pisząc dla „Biuletynu EBIB”, oceniła pozycję pozytywnie. Stwierdziła, że jest to „wzruszająca, pełna ciepła, humoru opowieść o przyjaźni ojca, syna i przygarniętego ze schroniska psa, zwraca uwagę pomysłowo prowadzoną narracją (pozwalającą czytelnikowi śledzić zdarzenia z kilku perspektyw), wartką fabułą, zabawnymi scenami. Bezcenna pozycja dla tych, którzy opanowali właśnie sztukę samodzielnego czytania, jak również do wspólnej rodzinnej lektury” 8].

Jolanta Ługowska, pisząc w 2015 w książce (Przed)szkolne spotkania z lekturą, zauważyła, że książka oparta jest na tradycyjnym schemacie (toposie) „psa – przyjaciela i obrońcy człowieka”, znanym już od czasów mitów greckich (Argos) i nadal popularnym (Lassie), ale Pałasz modernizuje ten schemat poprzez osadzenie swojej serii w czasach dzisiejszych (bohaterowie oglądają telewizję, korzystają z Internetu itp.). Zauważyła, że różne części cyklu wykorzystują różne modele literackie związane ze współczesną literaturą popkulturalną (np. powieści detektywistycznej czy thrilleru), przy czym tom pierwszy zbliżony jest to formatu powieści obyczajowej. Ługowska zwróciła uwagę na znaczący „emocjonalizm narracji” i elementy humorystyczne; Zauważyła także, że Pałasz w pewnych miejscach stosuje „warsztatowe innowacje”, które mogą zaskoczyć nawet bardziej doświadczonego czytelnika, niemniej nie odchodzi za daleko od głównych tradycyjnych schematów takich jak obowiązkowy „happy end, dobro zaś, współczucie i altruizm zwyciężają w walce ze złem, z egoizmem i głupotą”. Ługowska uważa, że „cykl opowieści o Elfie, dostarczając adresatowi niewątpliwej radości czytania i nie wykraczając poza horyzont jego aktualnych oczekiwań, może pełnić także ważną funkcję edukacyjną, wyposażając młodocianego odbiorcę w kompetencje lekturowe niezbędne również w jego przyszłych kontaktach z literaturą wysokoartystyczną – klasyczną i współczesną” 6].

Podobnie według Beaty Lisowskiej, piszącej w 2018 roku w czasopiśmie „Pedagogika. Studia i Rozprawy”, pozycja ta jest wartościową lekturą dla dzieci.

Zarówno Ługowska, jak i Lisowska, zwróciły uwagę na oryginalny sposób równoległej i komplementarnej narracji w książce, prowadzonej przez dwóch bohaterów – człowieka Dużego, właściciela psa, i samego psa (Elfa), co w połączeniu z dowcipnym językiem stanowi także źródło humoru utworu. Badaczki zauważyły też pedagogiczną wartość opisania psich zwyczajów; co jest w utworze znaczącym elementem. Ługowska napisała, że „Liczne fragmenty opowieści odnoszące się do zwyczajów Elfa... mogłyby wręcz stać się podstawą „zbeletryzowanego poradnika” dla młodych opiekunów psów, a przy okazji narzędziem pedagogicznej perswazji”; podobnie Lisowska podsumowuje swoją analizę pisze, że książka „mogłaby stanowić sfabularyzowany poradnik, jak odpowiedzialnie opiekować się czworonożnym przyjacielem, uwzględniając przy tym specyfikę wewnętrznego psiego świata” 6] 13].

Według badań Anny Józefowicz opublikowanych w czasopiśmie „Podstawy Edukacji” w 2022, nauczyciele używający książki jako lektury w szkołach w latach 2017–2021 uznali ją za wartościową lekturę, uczącą wrażliwości do zwierząt 14 .

Uwagi
 W latach 1999–2016, poza okresem 2007/2008, nie istniała lista lektur dla klas I-III
 Patrz: pojęcie elf w fantastyce. Tytułowy elf nawiązuje oczywiście do imienia psiego bohatera powieści, Elfa, które jest z kolei wyjaśnione przez autora jako skrót od angielskiego sformułowania extraordinary life form (dosł. niezwykła forma życia). (Ługowska 2015)
 Książkę na liście lektur dla dzieci zastąpiła tematycznie podobna pozycja o bardziej opisowym tytule, Psie troski, czyli o wielkiej przyjaźni na cztery łapy i dwa serca
Przypisy
 Sposób na Elfa • Pałasz Marcin • książka – recenzje, opisy, opinie » BiblioNETka.pl  online, biblionetka.pl  dostęp 2024-04-25].
 Książki w cyklu „Elfomania” » BiblioNETka  online], biblionetka.pl  dostęp 2024-04-25].
 Recenzja: Sposób na Elfa – Marcin Pałasz – granice.pl  online], granice.pl  dostęp 2024-08-16] (pol.).
 Recenzja: Sposób na Elfa  online], nakanapie.pl  dostęp 2024-08-16] (pol.).
 Nastolatki czytają: „Sposób na Elfa”  online], Wilnoteka  dostęp 2024-08-16] (pol.).
 Jolanta Ługowska, Jak i z czego zrobione są opowieści o Elfie Marcina Pałasza,  w:] Bernadeta Niesporek-Szamburska, Małgorzata Wójcik-Dudek, Aleksandra Zok-Smoła (red.), (Przed)szkolne spotkania z lekturą, Prace Naukowe Uniwersytetu Śląskiego w Katowicach, Katowice: Wydawnictwo Uniwersytetu Śląskiego, 2015, s. 381–394, ISBN 978-83-8012-623-7.
 Bogusław Kwiecień, Marcin Pałasz z nagrodą za „Sposób na Elfa”, „Dziennik Polski”, 19 października 2013.
 Mariola Talewicz, Koziołki rozdane. 20. Ogólnopolska Nagroda Literacka im. Kornela Makuszyńskiego pod patronatem Ministra Kultury i Dziedzictwa Narodowego już za nami, „Biuletyn EBIB” (145), 18 grudnia 2013, ISSN 1507-7187  dostęp 2024-09-03] (pol.).
 Lista lektur obowiązkowych do szkoły podstawowej w roku szkolnym 2017/2018  online], samorzad.infor.pl  dostęp 2021-08-23] (ang.).
 l, Od 1 września zmiany na liście lektur  online], Prawo.pl, 30 sierpnia 2021  dostęp 2024-08-04] (pol.).
 Anna Józefowicz, Co z tą zmianą? – opinie nauczycieli edukacji wczesnoszkolnej na temat lektur szkolnych | What about this change? – opinions of teachers of early school education about school reading, „Podstawy Edukacji”, 15, 2022, s. 285–305, DOI: 10.16926/pe.2022.15.19  dostęp 2024-08-03].</b>
 Książka z „Elfem” w tytule wystraszyła urzędników MEiN? Znika z listy lektur  online], TOK FM, 11 czerwca 2021  dostęp 2024-08-16] (pol.).
 Beata Lisowska, Co obecnie powinni czytać uczniowie edukacji wczesnoszkolnej w świetle nowej podstawy programowej, „Pedagogika. Studia i Rozprawy”, 27 (2), 2018, s. 167–178, DOI: 10.16926/p.2018.27.47  dostęp 2024-09-01] (pol.).
 Anna Józefowicz, What about this change? – opinions of teachers of early school education about school reading, „Podstawy Edukacji”, 15, 2022, s. 285–305, DOI: 10.16926/pe.2022.15.19  dostęp 2024-08-22].
Kategorie: Polskie powieści dla dzieci i młodzieżyPowieści z 2012Lektury szkolneUtwory literackie o psach
	</body>
	<a href=file:///C:/Users/Niko/Music/artyku%C5%822.html><img src="elf2.png2.png" alt="test" width="99" height="140">
	<a href=file:///C:/Users/Niko/Music/artyku%C5%823.html><img src="elf3.png" alt="test" width="99" height="140"></a>
	<a href=file:///C:/Users/Niko/Music/artyku%C5%824.html><img src="elf4.png" alt="test" width="99" height="140"></a>
	<a href=file:///C:/Users/Niko/Music/artyku%C5%825html><img src="elf5.png" alt="test" width="99" height="140"></a>
	<a href=file:///C:/Users/Niko/Music/artyku%C5%826html><img src="elf6.png" alt="test" width="99" height="140"></a>
<a href=file:///C:/Users/Niko/Music/artyku%C5%828.html><img src="elf8.png" alt="test" width="99" height="140"></a>
<a href=file:///C:/Users/Niko/Music/artyku%C5%829.html><img src="elf9.png" alt="test" width="99" height="140"></a>
</html>